Jest to taka cecha oprogramowania, która charakteryzuje jego zdolności do wydajnego działania przy wzrastającym obciążeniu. Np.
załóżmy, że mamy super serwis randkowy który ma 1000 użytkowników i generuje strony w 50ms. Po jakimś czasie serwis robi się
popularny i przychodzi do niego kolejnych 1000 użytkowników. Byłoby dobrze jakby strony generowały się w powiedzmy w czasie
100-200ms, ale generują się w 5000ms co niestety wskazuje na jego słabą SKALOWALNOŚĆ. Oczywiście ze wzrostem obciążenia
zbliżamy się do limitu jaki może uciągnąć serwer, więc decydujemy się na wymianę starego, zasłużonego na nowy, dwa razy lepszy.
To jak aplikacja będzie się spisywać na nowym serwerze też określa jego skalowalność. Jeśli nadal strony będą się generować
powoli przy takim obciążeniu to znaczy, że coś skopaliśmy przy implementacji, jeśli jest znowu fajnie i 50ms to znaczy, że
aplikacja daje radę :)
Podsumowując skalowalność to także łatwość w rozszerzaniu aplikacji lub jej architektury celem zwiększenia wydajności.